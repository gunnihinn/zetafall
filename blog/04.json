{
    "Title": "All right all right all right",
    "Timestamp": "2017-01-31T18:50:00Z",
    "Content": "Þetta blogg stendur nú sjálft í lappirnar.\n\nHTTP beiðnir koma inn til Nginx-þjónar, sem routar þeim til HTTP-þjónar bloggvélarinnar. Það var einfaldara að setja upp Nginx en að fá Go til að hlusta sjálft á port 80. (Fyrir utan að vera betri hugmynd til langs tíma litið.)\n\nBloggvélin sjálf hleður færslum inn dýnamískt, af hörðum diski í JSON skrám í augnablikinu. \n\nLénið bendir á FreeBSD sýndarvél hjá DigitalOcean sem keyrir Go binary (cross compilaða á OSX - framtíðin er frábær).\n\nÞegar ég set inn nýjar færslur eða uppfæri bloggvélina keyri ég Make skrá sem rsyncar allt nýtt yfir og endurræsir RC.D þjónustuna sem ég setti upp fyrir bloggvélina ef þörf er á.\n\nGG EZ, eins og krakkarnir segja.\n\nNæst er að dömpa JSON og lestri skráa af harða disknum. Mér leiðist að hugsa um hvernig ég get líkt eftir gagnagrunni í venjulegri skrá, svo ég ætla bara að setja upp SQLite eða eitthvað og gera þetta almennilega.\n\nEftir það get ég örugglega fundið einhvert Markdown library fyrir Go sem sökkar ekki of mikið og hætt að skrifa HTML í höndunum.\n\nSvo fer kannski að koma tími á CSS og þægilegri leið til að skrifa færslur. Ef ég held þessu áfram væri gott að skipta færslum í blaðsíður og eftir dagsetningum, og áður en langt um líður verður komin þörf á að skrifa mína eigin inverted index leitarvél.\n\nOkkur mun ekki leiðast hérna."
}

