{
   "Content" : "Ég var ekki ánægður með Perl forritið sem ég skrifaði til að búa til nýjar\nfærslur og breyta gömlum. Ég hélt að ég væri óánægður með að það væri í Perl,\nsvo ég skrifaði það aftur í Python, en það hjálpaði ekki mikið. Eitthvað annað\nvar að.\n\nAð lokum áttaði ég mig á að ég var óánægður með þessa hönnun á verkefninu. Ég\nvil skítamixa upp að ákveðnu marki til að auðvelda líf mitt, en að skrifa sér\nforrit sem er ótengt bloggvélinni til að búa til og breyta færslum er of mikið\nskítamix í ranga átt. Ef ég geri það verð ég neyddur til að bæta það forrit, í\nstaðinn fyrir að bæta bloggvélina og heimasíðuna sjálfa.\n\nSvo ég henti Python útgáfunni af forritinu, hugsaði um hvað væri það minnsta sem\nég þyrfti til að auðvelda mér lífið á þessum punkti, og risti Perl forritið á\nhol til að búa til tvö míkróforrit. Annað þeirra les skrár sem innihalda færslur\ná JSON formi og skrifar þær á standard output sem:\n\n    Titill\n    Tími\n\n    Innihald\n\nÉg get endurbeint standard output í skrá og breytt henni eins og mig langar.\nSíðan keyri ég hitt forritið, sem les texta skrár eins og þær að ofan, bætir við\ntíma ef hann vantar, kóðar upplýsingarnar í JSON struct, og prentar hana á\nstandard output. Ef ég vil endurbeini ég svo standard output í skránna sem\ninniheldur færsluna sem ég er að breyta, eða skrá fyrir nýja færslu.\n\nÞetta er algjört lágmarks skítamix, en það gerir mér auðvelt að skrifa nýjar\nfærslur og breyta gömlum, svo ég get einbeitt mér að því sem skiptir\nraunverulega máli. Stundum er ótrúlega erfitt að sjá skóginn fyrir trjánum.",
   "Title" : "Die trying",
   "Timestamp" : "2017-02-03T11:26:21Z"
}

